<p>
    På Island kan man købe luft på dåse, vidste du det? De sælger det i butikkerne, stablet i pyramider med
    billeder af bjergtinder og skyer på mærkaten. Dåsen er af tin, den er sølv og ligner en, der kunne ligge
    tun eller bønner i. Men den er let og tom, eller er den, for den er jo fyldt med islandsk luft? Det er
    indfanget, indkapslet, fanget i dåsens indre, indtil det engang bliver købt, åbnet og slipper ud, blander sig
    med dansk luft, amerikansk luft, anden luft. Hvad er pointen, kunne man fange sig selv i tænke? Skal
    man indånde det? Føle den friske bjergluft i lungerne og så smide dåsen til skrald? Det er som et forsøg
    på at fange noget fantomagtigt, noget usynligt, der kun kan mærkes i øjeblikket, men som aldrig kan
    blive oplagret og genbrugt på et mere belejligt tidspunkt. Det svarer til at tage en indånding i Reykjavik
    og holde vejret, indtil du er hjemme igen, for derefter at nyde følelsen af fremmed ilt i lungerne. Du kan
    købe en indånding.
</p>
<i>Marie Askhim Mønsted</i>
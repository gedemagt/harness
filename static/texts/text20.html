<p>
    Varme. Svulmede brand og eksplosive storme af ild. Den intense hede breder sig og strækker sig langt ud i det
    vægtløse rum, indtil den røde nål lander som et hvidt og lunt kærtegn på menneskelig teknologi. Hærdet glas,
    silicium og elektroder sender kærtegnets varme videre og omdanner den opfangede energi. Rundt og rundt flyver det
    i lange baner, og et stort apparat opfundet i 1940’erne tager den høstede energi i brug og vender det på hovedet.
    Ud af varmen skabes kulden. Hvide rum er nu belagt med frost og den skarpe lyd af is gennemtrænger luften, når
    boksens indhold bevæges rundt. Solens varme er blevet for meget, og du trænger til en kold sodavandsis.
</p>
<i> Emma Johanne Falk </i>
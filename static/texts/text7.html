<b>Jeg har svært ved at forstå hvordan</b>

<p>Et batteri kan vi opbevare energi.</p>
<p>Energien kommer fra vind, bølger, sol.</p>
<p>Vedvarende energikilder.</p>
<p>Vi lagrer det i såkaldte flowbatterier.</p>
<p>Vi høster vejret til vores senere afbenyttelse. Høster solens mange arme, bølgernes kontante fremmarch og
tilbagetog, vindens hårde slag</p>
<p>En battericelle er opbygget af positive og negative elektroner</p>
<p>En celle kan optage næringsstoffer til energi</p>
<p>Jeg sammenligner beskyttelseskappe og strømsamler med plasmamembran og grønkorn</p>
<p>En celle er den mindste enhed i alle levende organismer, og fælles for alt liv</p>
<p>Når vi lagrer energien i batteriet, vil den da være indkapslet af sikkerhedsventilen?</p>
<p>Lukket inde bag mangandioxid.</p>
<p>Eller vil den sive ud, kæmpe sig igennem zinkpulveret.</p>
<p>Og blive til intet.</p>
<p>Og høsten vil blive omtalt som værende dårlig i år</p>
<p>Og vi vil miste ressourcer</p>
<p>Og vi vil overveje nye alternativer</p>
<p>Og vi vil forsøge at gøde vejret med nitrogen, fosfor og kalium for at få det til at gro mere</p>
<p>Og vi vil miste overblikket og pludselig er alle vejrets afgrøder sprøjtet og har mistet deres økologi</p>
<p>Og vi vil overveje om en udvidelse af separatoren vil forpurre energiens planer om at forsvinde, eller om
strømsamleren ikke skal være lavet af messing, eller om zinkpulveret kan erstattes med et andet materiale,
eller om der er en potentiel mulighed for, at da man høstede strålerne fra solen skete der ved en fejl en
overophedning og solens energi blev på denne måde ikke omsat i batteriet, eller om</p>

<i>Emma Juul Vraa</i>
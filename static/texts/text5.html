<p>
Tiden løber ud som sandkornene i et timeglas.<br>
Som regndråber der listigt forsvinder fra min håndflade. <br>
Som snefnug, der smelter i samme øjeblik de rammer tungen. <br>
Jeg ville ønske, jeg kunne indfange det. <br>
Indkapsle det på en eller anden måde. <br>
Ikke kun tiden, men også regndråberne, snefnuggene, tågen, tordenen, lynet, stormen. <br>
Putte det i små, klare beholdere, der ville stå på mit skrivebord eller i vinduet, som jeg så kunne se på inde i mit lille hjem. <br>
Bruge det til pynt. <br>
Vise det frem og sige, ”Se hvad jeg har fanget i dag!”<br>
Det ville ligne snekuglerne af glas, der har en julemand, snemand eller andet indeni. Da man så ønskede sig noget sne indenfor ville man kunne tage en beholder med sne og åbne den, og ud ville alle de snefnug man havde høstet dale elegant ned fra loftet. Da beholderen var blevet tom, kunne den fyldes op igen. Så ville den være klar til at indfange andre vejrfænomener – måske endda en regnbue?
</p>
<i>???</i>